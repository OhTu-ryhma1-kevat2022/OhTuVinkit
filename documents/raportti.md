# Raportti

### Ryhmän jäsenet:

- Joonas Somero
- Rasmus Heikkinen
- Veera Lumioksa
- Hamid Aebadi
- Miia Heiskanen
- Jorma Valjakka

### Haasteet 1.sprintissä

Ensimmäisen sprintin aikana ryhmä vielä haki sopivaa työskentelytapaa. Alussa oli epäselvyyttä, kuinka sprint backlog toimisi parhaalla mahdollisella tavalla tämän ryhmän osalta ja kuinka työnjako tehtäisiin. Backlogin käyttämiseen liittyvät yksityiskohdat veivät oman aikansa sprintin alusta ja myös versionhallinnan käyttö tämän tyyppisissä ryhmäprojekteissa vaati opiskelua joiltakin ryhmän jäseniltä. 
Ryhmän kommunikointi sujui hyvin jo ensimmäisestä sprintistä lähtien ja ongelmatilanteissa apua sai toisilta ryhmän jäseniltä nopeasti. 

### Haasteet 2.sprintissä

Toisessa sprintissä ryhmä oli selvästi oppinut ensimmäisen sprintin haasteita ja sprintin alku lähti sujuvammin käyntiin. Muutimme työskentelyä selkeämmäksi backlogien suhteen, ja pidimme huolta, että työn alla olevat taskit oli merkitty oikein aika estimaatioiden kera. 
Haasteita toisessa sprintissä aiheuttivat tuotantoonvienti, sekä testaus, jossa erityisesti tietokanta ja sessiot aiheuttivat ongelmia. Mutta ryhmän yhteistyöllä ongelmat saatiin ratkaistua kohtalaisen nopeasti. 
Myös tässä spintissä kommukointi ryhmässä sujui hyvin ja ongelmatilanteissa apua ja neuvoja sai nopeasti. 

### Haasteet 3.sprintissä

Kolmannessa sprintissä ryhmä jatkoi samoilla hyvillä työskentelytavoilla, jotka toimivat jo toisessa sprintissä. Vaikutti siltä, että suurempia haasteita ei kolmannessa sprintissä ilmene, kunnes päästiin loppudemopäivään. Ryhmän sisällä oli sekaannusta siitä minä päivänä loppudemo pidetään, minkä vuoksi aivan loppumetreillä tuli hieman kiire toteuttaa viimeisiä taskeja. Suureksi ongelmaksi muodostui hyväksymätestien vieminen GitHub Actionsin suoritettavaksi. Tämän sekaannuksen vuoksi myös joitain parannuksia koodin laatuun jäi toteuttamatta. Saimme näistä haasteista huolimatta projektin kuitenkin tehtyä hienosti loppuun.

### Mikä sujui hyvin ja mitä parantaa

Ryhmän kommunikointi sujui erittäin hyvin Telegram kanavan kautta. Onnistuimme myös järjestämään Scrum-palavereja, vaikka ryhmän jäsenillä oli myös paljon muita velvotteita. Retrospektiivit pidimme myös onnistuneesti, mutta kenties olisimme voineet kirjata niissä esiin tulleita asioita enemmän ylös. Nyt retrospektiivit olivat melko epämuodolliset. Ryhmän yhteistyö sujui hyvin, ja ongelmatilanteissa ryhmän jäsenet auttoivat aktiivisesti toisiaan. Ryhmä työskenteli tasaisesti sprinttien aikana, eikä suurta kiirettä päässyt syntymään muuten kuin kolmannen sprintin lopussa. Ryhmän jäsenet työskentelivät myös erityyppisten taskien parissa melko tasaisesti.
Kaikissa uusissa ryhmissä parhaan työskentelytavan löytyminen kestää aikansa ja alun ongelmien jälkeen ryhmä työskenteli hyvin yhdessä, eikä muuten parantamisen aihetta ole.   

### Mitä opimme ja mikä tuntui turhalta

Monelle ryhmän jäsenelle tämä oli ensimmäinen ketterä ryhmäprojekti. Ryhmän jäsenet oppivat paljon ryhmätyöskentelystä, backlogien tarkoituksesta, versionhallinnasta sekä työskentelytavoista, jotka liittyvät ketterään ohjelmistotuotantoon.  
Mikään projektin aikana esille tullut asia tuntunut turhalta. 
